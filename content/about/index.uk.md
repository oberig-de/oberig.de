---
title: ТОВАРИСТВО «ОБЕРІГ»
description: Про Товариство «Оберіг»
showDate: false
featured: https://res.cloudinary.com/dqzyy5upv/image/upload/v1740394166/featured_chagg5.jpg
---
## ПРО НАС

У січні 2025 року ініціативна група українських та німецьких культурних діячів створили Українсько-німецьку спілку «Оберіг» (Ukrainisch-deutscher Verein  „Oberig“)  для того, щоб об’єднати на одній платформі креативні культурно-освітні проєкти.

Створення спілки стало логічним продовженням та масштабованням  діяльності «Kreativ  Klub  Hanau», який з 2022 року об’єднує українських дітей на грунті творчості.

> Назву обрано не випадково.  За давньою українською традицією, оберіг - це те, що береже людину, приносить щастя, допомагає їй уникнути неприємностей, захиститися від зла, вистояти проти ворогів та зберегти власну ідентичність.

## ДЛЯ ЧОГО

![ ](https://res.cloudinary.com/dqzyy5upv/image/upload/v1740394167/img1_xyojuo.jpg)

* Збереження  культурних цінностей.  
* Створення дружнього навчального та розвиваючого середовища.  
* Інтеграція дітей та батьків.   
* Збагачення та обмін культурним досвідом.

Діти використовують свої знання для подальшого навчання тощо.

Проведення заходів, ярмарків, концертів, виставок, фестивалів з урахуванням українських та німецьких традицій.

## ДЛЯ КОГО

![ ](https://res.cloudinary.com/dqzyy5upv/image/upload/v1740394167/img2_o94e0m.jpg)

Наш проект орієнтовано на українців, які прагнуть зберегти українську ідентичність та при цьому допомогти дітям краще інтегруватися у німецьке суспільство.

В Ханау проживає більш 1400 українців, а також більше 1000 в навколишніх містах та селах району Майн-Кінциг. Здебільшого це мами з дітьми, багатодітні сім’ї, які вимушені були покинути Україну внаслідок військової агресії рф.

> Ми прагнемо надати можливість сім`ям і дітям з українським корінням, які проживають у Ханау та МКК,  підтримувати не тільки віртуальний, але й живий  контакт один з одним, а також об’єднати однодумців завдяки спільним інтересам

Важливо навчити шанувати своє корiння, вивчати мову, а також знайомитись з традиціями та культурою країни, в якій зараз ми перебуваємо. Земля Гессен визнала українську мову як другу іноземну для навчання в школах.

Подібні ініціативи успішно реалізовані в багатьох містах Німеччини. В таких містах як Дармштадт , Франкфурт, Офенбах існує декілька українських шкіл, сімейних центрів та різних українських організацій за підтримки адміністрації міст.
