---
title: СПІЛКА «ОБЕРІГ»
description: Про спілку «Оберіг»
showDate: false
draft: false
featureimage: https://res.cloudinary.com/dqzyy5upv/image/upload/v1740394166/featured_chagg5.jpg
---
## ПРО НАС

У січні 2025 року ініціативна група українських та німецьких культурних діячів створили Українсько-німецьку спілку «Оберіг» (Ukrainisch-deutscher Verein  „Oberig“)  для того, щоб об’єднати на одній платформі креативні культурно-освітні проєкти.

Створення спілки стало логічним продовженням та масштабованням  діяльності «Kreativ  Klub  Hanau», який з 2022 року об’єднує українських дітей на грунті творчості.

> Назву обрано не випадково. За давньою українською традицією, "оберіг"  —   це те, що оберігає людину, приносить щастя, допомагає їй уникнути неприємностей, захиститися від зла, вистояти проти ворогів та зберегти власну ідентичність. 
>
> Український віночок —  важливий культурний символ із глибоким сенсом, символічний місток між минулим і сучасністю, що зберігає дух нашого народу і його вірування.

![](https://res.cloudinary.com/dqzyy5upv/image/upload/v1740741931/1_%D0%BF%D0%BE%D1%81%D1%82_11_page-0001_pxwzco.jpg)


## ДЛЯ ЧОГО

* Збереження  культурних цінностей, збагачення та обмін культурним досвідом. 
* Створення дружнього навчального та розвиваючого середовища.  
* Інтеграція дітей та батьків.   
* Психологічна підтримка та управління стресом, особливо для дітей з досвідом біженців.

Діти використовують свої знання для подальшого навчання тощо.

Проведення заходів, ярмарків, концертів, виставок, фестивалів з урахуванням українських та німецьких традицій.

![ ](https://res.cloudinary.com/dqzyy5upv/image/upload/v1740394167/img2_o94e0m.jpg)

## ДЛЯ КОГО

Наш проект орієнтовано на українців, які прагнуть зберегти українську ідентичність та при цьому допомогти дітям краще інтегруватися у німецьке суспільство.

В Ханау проживає більш 1400 українців, а також більше 1000 в навколишніх містах та селах району Майн-Кінциг. Здебільшого це мами з дітьми, багатодітні сім’ї, які вимушені були покинути Україну внаслідок військової агресії рф.

> Ми прагнемо надати можливість сім`ям і дітям з українським корінням, які проживають у Ханау та МКК,  підтримувати не тільки віртуальний, але й живий  контакт один з одним, а також об’єднати однодумців завдяки спільним інтересам

Важливо навчити шанувати своє корiння, вивчати мову, а також знайомитись з традиціями та культурою країни, в якій зараз ми перебуваємо. Земля Гессен визнала українську мову як другу іноземну для навчання в школах.

Подібні ініціативи успішно реалізовані в багатьох містах Німеччини. В таких містах як Дармштадт , Франкфурт, Офенбах існує декілька українських шкіл, сімейних центрів та різних українських організацій за підтримки адміністрації міст.

![](https://res.cloudinary.com/dqzyy5upv/image/upload/v1740484881/20250221_151207_upsrxk.jpg)

## ПАРТНЕРИ

Ми хотіли б щиро відзначити ініціаторок Ліліану Герціг та Лію Лемберг з Art 13 e.V.. Дякуємо також усім спонсорам, прихильникам та волонтерам, які зробили свій внесок у реалізацію цього проекту.

Ваша відданість, щедрість і час дозволяють нам запропонувати дітям цінну платформу для навчання і розвитку, де вони можуть зберегти свою культурну ідентичність, отримуючи при цьому нові можливості в новому будинку.

Завдяки вашій підтримці «Оберіг» неухильно зростає і пропонує все більшій кількості дітей та сімей можливість навчатися разом, обмінюватися ідеями та інтегруватися в німецьке суспільство.

Від щирого серця: дякуємо за допомогу, довіру та солідарність!

![](https://res.cloudinary.com/dqzyy5upv/image/upload/v1740740679/IMG_0643_ubkzpx.jpg)

![](https://res.cloudinary.com/dqzyy5upv/image/upload/v1740740787/5_rn3gz2.jpg)

![]()
